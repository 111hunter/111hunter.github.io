<!DOCTYPE html>
<html lang="zh-CN">
    <head>
        <meta charset="utf-8">
        <meta name="viewport" content="width=device-width, initial-scale=1">
        <meta name="robots" content="noodp" />
        <title>吾丧我 - 寂的博客</title><meta name="Description" content=" 彼是莫得其偶，谓之道枢。枢始得其环中，以应无穷。"><meta property="og:title" content="吾丧我" />
<meta property="og:description" content="南郭子綦隐几而坐，仰天而嘘，嗒焉似丧其耦。颜成子游立侍乎前，曰：“何居乎？形固可使如槁木，而心固可使如死灰乎？今之隐几者，非昔之隐几者也。”" />
<meta property="og:type" content="article" />
<meta property="og:url" content="https://111hunter.github.io/2024-09-05-equality/" /><meta property="og:image" content="https://111hunter.github.io/logo.png"/><meta property="article:section" content="posts" />
<meta property="article:published_time" content="2024-09-05T21:50:34&#43;08:00" />
<meta property="article:modified_time" content="2024-09-05T21:50:34&#43;08:00" /><meta property="og:site_name" content="My cool site" />

<meta name="twitter:card" content="summary_large_image"/>
<meta name="twitter:image" content="https://111hunter.github.io/logo.png"/>

<meta name="twitter:title" content="吾丧我"/>
<meta name="twitter:description" content="南郭子綦隐几而坐，仰天而嘘，嗒焉似丧其耦。颜成子游立侍乎前，曰：“何居乎？形固可使如槁木，而心固可使如死灰乎？今之隐几者，非昔之隐几者也。”"/>
<meta name="application-name" content="LoveIt">
<meta name="apple-mobile-web-app-title" content="LoveIt"><meta name="theme-color" content="#ffffff"><meta name="msapplication-TileColor" content="#da532c"><link rel="shortcut icon" type="image/x-icon" href="/favicon.ico" />
        <link rel="icon" type="image/png" sizes="32x32" href="/favicon-32x32.png">
        <link rel="icon" type="image/png" sizes="16x16" href="/favicon-16x16.png"><link rel="apple-touch-icon" sizes="180x180" href="/apple-touch-icon.png"><link rel="mask-icon" href="/safari-pinned-tab.svg" color="#5bbad5"><link rel="manifest" href="/site.webmanifest"><link rel="canonical" href="https://111hunter.github.io/2024-09-05-equality/" /><link rel="prev" href="https://111hunter.github.io/2024-09-02-sati/" /><link rel="next" href="https://111hunter.github.io/2024-09-24-tathata/" /><link rel="stylesheet" href="/lib/normalize/normalize.min.css"><link rel="stylesheet" href="/css/style.min.css"><link rel="stylesheet" href="/lib/fontawesome-free/all.min.css"><link rel="stylesheet" href="/lib/animate/animate.min.css"><script type="application/ld+json">
    {
        "@context": "http://schema.org",
        "@type": "BlogPosting",
        "headline": "吾丧我",
        "inLanguage": "zh-CN",
        "mainEntityOfPage": {
            "@type": "WebPage",
            "@id": "https:\/\/111hunter.github.io\/2024-09-05-equality\/"
        },"genre": "posts","keywords": "Advaita","wordcount":  3640 ,
        "url": "https:\/\/111hunter.github.io\/2024-09-05-equality\/","datePublished": "2024-09-05T21:50:34+08:00","dateModified": "2024-09-05T21:50:34+08:00","publisher": {
            "@type": "Organization",
            "name": ""},"author": {
                "@type": "Person",
                "name": "寂"
            },"description": ""
    }
    </script></head>
    <body data-header-desktop="fixed" data-header-mobile="auto"><script type="text/javascript">(window.localStorage && localStorage.getItem('theme') ? localStorage.getItem('theme') === 'dark' : ('auto' === 'auto' ? window.matchMedia('(prefers-color-scheme: dark)').matches : 'auto' === 'dark')) && document.body.setAttribute('theme', 'dark');</script>

        <div id="mask"></div><div class="wrapper"><header class="desktop" id="header-desktop">
    <div class="header-wrapper">
        <div class="header-title">
            <a href="/" title="寂的博客">寂的博客</a>
            <a href="javascript:void(0);" class="menu-item theme-switch" title="切换主题">
                <i class="fas fa-adjust fa-fw" aria-hidden="true"></i>
            </a>
        </div>
        <div class="menu">
            <div class="menu-inner"><span class="menu-item search" id="search-desktop">
                        <input type="text" placeholder="搜索文章标题或内容..." id="search-input-desktop">
                        <a href="javascript:void(0);" class="search-button search-toggle" id="search-toggle-desktop" title="搜索">
                            <i class="fas fa-search fa-fw" aria-hidden="true"></i>
                        </a>
                        <a href="javascript:void(0);" class="search-button search-clear" id="search-clear-desktop" title="清空">
                            <i class="fas fa-times-circle fa-fw" aria-hidden="true"></i>
                        </a>
                        <span class="search-button search-loading" id="search-loading-desktop">
                            <i class="fas fa-spinner fa-fw fa-spin" aria-hidden="true"></i>
                        </span>
                    </span><span class="menu-item">|</span><a class="menu-item" href="/posts/"> 文章 </a><a class="menu-item" href="/tags/"> 标签 </a><a class="menu-item" href="/categories/"> 分类 </a><a class="menu-item" href="/about/"> 关于 </a></div>
        </div>
    </div>
</header><header class="mobile" id="header-mobile">
    <div class="header-container">
        <div class="header-wrapper">
            <div class="header-title">
                <a href="/" title="寂的博客">寂的博客</a>
                <a href="javascript:void(0);" class="menu-item theme-switch" title="切换主题">
                    <i class="fas fa-adjust fa-fw" aria-hidden="true"></i>
                </a>
            </div>
            <div class="menu-toggle" id="menu-toggle-mobile">
                <span></span><span></span><span></span>
            </div>
        </div>
        <div class="menu" id="menu-mobile"><div class="search-wrapper">
                    <div class="search mobile" id="search-mobile">
                        <input type="text" placeholder="搜索文章标题或内容..." id="search-input-mobile">
                        <a href="javascript:void(0);" class="search-button search-toggle" id="search-toggle-mobile" title="搜索">
                            <i class="fas fa-search fa-fw" aria-hidden="true"></i>
                        </a>
                        <a href="javascript:void(0);" class="search-button search-clear" id="search-clear-mobile" title="清空">
                            <i class="fas fa-times-circle fa-fw" aria-hidden="true"></i>
                        </a>
                        <span class="search-button search-loading" id="search-loading-mobile">
                            <i class="fas fa-spinner fa-fw fa-spin" aria-hidden="true"></i>
                        </span>
                    </div>
                    <a href="javascript:void(0);" class="search-cancel" id="search-cancel-mobile">
                        取消
                    </a>
                </div><a class="menu-item" href="/posts/" title="">文章</a><a class="menu-item" href="/tags/" title="">标签</a><a class="menu-item" href="/categories/" title="">分类</a><a class="menu-item" href="/about/" title="">关于</a></div>
    </div>
</header><div class="search-dropdown desktop">
        <div id="search-dropdown-desktop"></div>
    </div>
    <div class="search-dropdown mobile">
        <div id="search-dropdown-mobile"></div>
    </div><main class="main">
                <div class="container"><article class="page single"><h1 class="single-title animate__animated animate__flipInX">吾丧我</h1><div class="post-meta">
            <div class="post-meta-line"><span class="post-author"><a href="https://111hunter.github.io" title="Author" target="_blank" rel="noopener noreffer author" class="author"><i class="fas fa-user-circle fa-fw" aria-hidden="true"></i>寂</a>
</span>&nbsp;<span class="post-category">收录于 <a href="/categories/thinking/"><i class="far fa-folder fa-fw" aria-hidden="true"></i>Thinking</a></span></div>
            <div class="post-meta-line"><i class="far fa-calendar-alt fa-fw" aria-hidden="true"></i>&nbsp;<time datetime="2024-09-05">2024-09-05</time>&nbsp;<i class="fas fa-pencil-alt fa-fw" aria-hidden="true"></i>&nbsp;约 3640 字&nbsp;
                <i class="far fa-clock fa-fw" aria-hidden="true"></i>&nbsp;预计阅读 8 分钟&nbsp;<span id="/2024-09-05-equality/" class="leancloud_visitors" data-flag-title="吾丧我">
                        <i class="far fa-eye fa-fw" aria-hidden="true"></i>&nbsp;<span class=leancloud-visitors-count></span>&nbsp;次阅读
                    </span>&nbsp;</div>
        </div><div class="content" id="content"><p>南郭子綦隐几而坐，仰天而嘘，嗒焉似丧其耦。颜成子游立侍乎前，曰：“何居乎？形固可使如槁木，而心固可使如死灰乎？今之隐几者，非昔之隐几者也。”子綦曰：“偃，不亦善乎，而问之也！今者吾丧我，汝知之乎？汝闻人籁而未闻地籁，汝闻地籁而未闻天籁夫！”子游曰：“敢问其方。”子綦曰：“夫大块噫气，其名为风。是唯无作，作则万窍怒呺。而独不闻之翏翏乎？山林之畏隹，大木百围之窍穴，似鼻，似口，似耳，似枅，似圈，似臼，似洼者，似污者；激者，謞者，叱者，吸者，叫者，譹者，宎者，咬者，前者唱于而随者唱喁，泠风则小和，飘风则大和，厉风济则众窍为虚。而独不见之调调、之刁刁乎？”子游曰：“地籁则众窍是已，人籁则比竹是已。敢问天籁。”子綦曰：“夫吹万不同，而使其自己也。咸其自取，怒者其谁邪！”</p>
<p>大知闲闲，小知间间；大言炎炎，小言詹詹。其寐也魂交，其觉也形开，与接为构，日以心斗。缦者，窖者，密者。小恐惴惴，大恐缦缦。其发若机栝，其司是非之谓也；其留如诅盟，其守胜之谓也；其杀如秋冬，以言其日消也；其溺之所为之，不可使复之也；其厌也如缄，以言其老洫也。近死之心，莫使复阳也。喜怒哀乐，虑叹变慹，姚佚启态，乐出虚，蒸成菌。日夜相代乎前，而莫知其所萌。已乎，已乎！旦暮得此，其所由以生乎！非彼无我，非我无所取，是亦近矣，而不知其所为使。若有真宰，而特不得其朕，可行已信，而不见其形，有情而无形。百骸、九窍、六藏，赅而存焉，吾谁与为亲？汝皆悦之乎？其有私焉？如是，皆有为臣妾乎？其臣妾不足以相治乎？其递相为君臣乎？其有真君存焉。如求得其情与不得，无益损乎其真。一受其成形，不亡以待尽，与物相刃相靡，其行尽如驰，而莫之能止，不亦悲乎！终身役役而不见其成功，苶然疲役而不知其所归，可不哀邪！人谓之不死，奚益！其形化，其心与之然，可不谓大哀乎？人之生也，固若是芒乎？其我独芒，而人亦有不芒者乎？夫随其成心而师之，谁独且无师乎？奚必知代而心自取者有之？愚者与有焉。未成乎心而有是非，是今日适越而昔至也，是以无有为有。无有为有，虽有神禹，且不能知，吾独且奈何哉！</p>
<p>夫言非吹也，言者有言，其所言者特未定也。果有言邪？其未尝有言邪？其以为异于鷇音，亦有辩乎？其无辩乎？道恶乎隐而有真伪？言恶乎隐而有是非？道恶乎往而不存？言恶乎存而不可？道隐于小成，言隐于荣华。故有儒墨之是非，以是其所非而非其所是。欲是其所非而非其所是，则莫若以明。物无非彼，物无非是。自彼则不见，自知则知之。故曰：彼出于是，是亦因彼。彼、是，方生之说也。虽然，方生方死，方死方生；方可方不可，方不可方可；因是因非，因非因是。是以圣人不由，而照之于天，亦因是也。是亦彼也，彼亦是也。彼亦一是非，此亦一是非。果且有彼是乎哉？果且无彼是乎哉？彼是莫得其偶，谓之道枢。枢始得其环中，以应无穷。是亦一无穷，非亦一无穷也。故曰“莫若以明”。</p>
<p>以指喻指之非指，不若以非指喻指之非指也；以马喻马之非马，不若以非马喻马之非马也。天地一指也，万物一马也。可乎可，不可乎不可。道行之而成，物谓之而然。恶乎然？然于然。恶乎不然？不然于不然。物固有所然，物固有所可。无物不然，无物不可。故为是举莛与楹，厉与西施，恢恑憰怪，道通为一。其分也，成也；其成也，毁也。凡物无成与毁，复通为一。唯达者知通为一，为是不用而寓诸庸。庸也者，用也；用也者，通也；通也者，得也。适得而几矣，因是已。已而不知其然，谓之道。劳神明为一而不知其同也，谓之朝三。何谓朝三？曰：狙公赋芧，曰：“朝三而暮四。”众狙皆怒。曰：“然则朝四而暮三。”众狙皆悦。名实未亏而喜怒为用，亦因是也。是以圣人和之以是非而休乎天均，是之谓两行。</p>
<p>古之人，其知有所至矣。恶乎至？有以为未始有物者，至矣，尽矣，不可以加矣。其次以为有物矣而未始有封也，其次以为有封焉而未始有是非也。是非之彰也，道之所以亏也。道之所以亏，爱之所以成。果且有成与亏乎哉？果且无成与亏乎哉？有成与亏，故昭氏之鼓琴也；无成与亏，故昭氏之不鼓琴也。昭文之鼓琴也，师旷之枝策也，惠子之据梧也，三子之知几乎，皆其盛者也，故载之末年。唯其好之也，以异于彼，其好之也，欲以明之。彼非所明而明之，故以坚白之昧终。而其子又以文之纶终，终身无成。若是而可谓成乎，虽我亦成也；若是而不可谓成乎，物与我无成也。是故滑疑之耀，圣人之所图也。为是不用而寓诸庸，此之谓以明。</p>
<p>今且有言于此，不知其与是类乎？其与是不类乎？类与不类，相与为类，则与彼无以异矣。虽然，请尝言之。有始也者，有未始有始也者，有未始有夫未始有始也者；有有也者，有无也者，有未始有无也者，有未始有夫未始有无也者。俄而有无矣，而未知有无之果孰有孰无也。今我则已有谓矣，而未知吾所谓之，其果有谓乎？其果无谓乎？天下莫大于秋豪之末，而太山为小；莫寿乎殇子，而彭祖为夭。天地与我并生，而万物与我为一。既已为一矣，且得有言乎？既已谓之一矣，且得无言乎？一与言为二，二与一为三。自此以往，巧历不能得，而况其凡乎！故自无适有，以至于三，而况自有适有乎！无适焉，因是已。</p>
<p>夫道未始有封，言未始有常，为是而有畛也，请言其畛：有左、有右，有伦、有义，有分、有辩，有竞、有争，此之谓八德。六合之外，圣人存而不论；六合之内，圣人论而不议。《春秋》经世，先王之志，圣人议而不辩。故分也者，有不分也；辩也者，有不辩也。曰：何也？圣人怀之，众人辩之以相示也，故曰：辩也者，有不见也。夫大道不称，大辩不言，大仁不仁，大廉不嗛，大勇不忮。道昭而不道，言辩而不及，仁常而不成，廉清而不信，勇忮而不成，五者园而几向方矣。故知止其所不知，至矣。孰知不言之辩，不道之道？若有能知，此之谓天府。注焉而不满，酌焉而不竭，而不知其所由来，此之谓葆光。</p>
<p>故昔者尧问于舜曰：“我欲伐宗、脍、胥敖，南面而不释然，其故何也？”舜曰：“夫三子者，犹存乎蓬艾之间。若不释然，何哉？昔者十日并出，万物皆照，而况德之进乎日者乎！”</p>
<p>啮缺问乎王倪曰：“子知物之所同是乎？”曰：“吾恶乎知之！”“子知子之所不知邪？”曰：“吾恶乎知之！”“然则物无知邪？”曰：“吾恶乎知之！虽然，尝试言之。庸讵知吾所谓‘知之’非不知邪？庸讵知吾所谓‘不知’之非知邪？且吾尝试问乎汝：民湿寝则腰疾偏死，䲡然乎哉？木处则惴栗恂惧，猿猴然乎哉？三者孰知正处？民食刍豢，麋鹿食荐，蝍蛆甘带，鸱鸦耆鼠，四者孰知正味？猿猵狙以为雌，麋与鹿交，䲡与鱼游。毛嫱、丽姬，人之所美也，鱼见之深入，鸟见之高飞，麋鹿见之决骤，四者孰知天下之正色哉？自我观之，仁义之端，是非之涂，樊然殽乱，吾恶能知其辩！”啮缺曰：“子不知利害，则至人固不知利害乎？”王倪曰：“至人神矣！大泽焚而不能热，河汉沍而不能寒，疾雷破山、风振海而不能惊。若然者，乘云气，骑日月，而游乎四海之外。死生无变于己，而况利害之端乎！”</p>
<p>瞿鹊子问乎长梧子曰：“吾闻诸夫子，圣人不从事于务，不就利，不违害，不喜求，不缘道，无谓有谓，有谓无谓，而游乎尘垢之外。夫子以为孟浪之言，而我以为妙道之行也。吾子以为奚若？”长梧子曰：“是黄帝之所听莹也，而丘也何足以知之！且汝亦大早计，见卵而求时夜，见弹而求鸮炙。予尝为汝妄言之，汝以妄听之。奚旁日月，挟宇宙，为其䐇合，置其滑涽，以隶相尊？众人役役，圣人愚芚，参万岁而一成纯。万物尽然，而以是相蕴。予恶乎知悦生之非惑邪？予恶乎知恶死之非弱丧而不知归者邪？丽之姬，艾封人之子也。晋国之始得之也，涕泣沾襟；及其至于王所，与王同匡床，食刍豢，而后悔其泣也。予恶乎知夫死者不悔其始之蕲生乎？梦饮酒者，旦而哭泣；梦哭泣者，旦而田猎。方其梦也，不知其梦也。梦之中又占其梦焉，觉而后知其梦也。且有大觉而后知此其大梦也，而愚者自以为觉，窃窃然知之。君乎，牧乎，固哉！丘也与汝，皆梦也；予谓汝梦，亦梦也。是其言也，其名为吊诡。万世之后，而一遇大圣知其解者，是旦暮遇之也。既使我与若辩矣，若胜我，我不若胜，若果是也，我果非也邪？我胜若，若不吾胜，我果是也，而果非也邪？其或是也，其或非也邪？其俱是也，其俱非也邪？我与若不能相知也。则人固受其黮暗，吾谁使正之？使同乎若者正之，既与若同矣，恶能正之？使同乎我者正之，既同乎我矣，恶能正之？使异乎我与若者正之，既异乎我与若矣，恶能正之？使同乎我与若者正之，既同乎我与若矣，恶能正之？然则我与若与人，俱不能相知也，而待彼也邪？何谓和之以天倪？曰：是不是，然不然。是若果是也，则是之异乎不是也亦无辩；然若果然也，则然之异乎不然也亦无辩。化声之相待，若其不相待。和之以天倪，因之以曼衍，所以穷年也。忘年忘义，振于无竟，故寓诸无竟。”</p>
<p>罔两问景曰：“曩子行，今子止；曩子坐，今子起，何其无特操与？”景曰：“吾有待而然者邪？吾所待又有待而然者邪？吾待蛇蚹蜩翼邪？恶识所以然？恶识所以不然？”</p>
<p>昔者庄周梦为胡蝶，栩栩然胡蝶也，自喻适志与，不知周也。俄然觉，则蘧蘧然周也。不知周之梦为胡蝶与？胡蝶之梦为周与？周与胡蝶，则必有分矣，此之谓物化。</p>
</div><div class="post-footer" id="post-footer">
    <div class="post-info">
        <div class="post-info-line">
            <div class="post-info-mod">
                <span>更新于 2024-09-05</span>
            </div></div>
        <div class="post-info-line">
            <div class="post-info-md"><span>
                            <a class="link-to-markdown" href="/2024-09-05-equality/index.md" target="_blank">阅读原始文档</a>
                        </span></div>
            <div class="post-info-share">
                <span><a href="javascript:void(0);" title="分享到 Twitter" data-sharer="twitter" data-url="https://111hunter.github.io/2024-09-05-equality/" data-title="吾丧我" data-hashtags="Advaita"><i class="fab fa-twitter fa-fw" aria-hidden="true"></i></a><a href="javascript:void(0);" title="分享到 Facebook" data-sharer="facebook" data-url="https://111hunter.github.io/2024-09-05-equality/" data-hashtag="Advaita"><i class="fab fa-facebook-square fa-fw" aria-hidden="true"></i></a><a href="javascript:void(0);" title="分享到 WhatsApp" data-sharer="whatsapp" data-url="https://111hunter.github.io/2024-09-05-equality/" data-title="吾丧我" data-web><i class="fab fa-whatsapp fa-fw" aria-hidden="true"></i></a><a href="javascript:void(0);" title="分享到 Line" data-sharer="line" data-url="https://111hunter.github.io/2024-09-05-equality/" data-title="吾丧我"><i data-svg-src="/lib/simple-icons/icons/line.min.svg" aria-hidden="true"></i></a><a href="javascript:void(0);" title="分享到 微博" data-sharer="weibo" data-url="https://111hunter.github.io/2024-09-05-equality/" data-title="吾丧我"><i class="fab fa-weibo fa-fw" aria-hidden="true"></i></a><a href="javascript:void(0);" title="分享到 Blogger" data-sharer="blogger" data-url="https://111hunter.github.io/2024-09-05-equality/" data-title="吾丧我" data-description=""><i class="fab fa-blogger fa-fw" aria-hidden="true"></i></a><a href="javascript:void(0);" title="分享到 Evernote" data-sharer="evernote" data-url="https://111hunter.github.io/2024-09-05-equality/" data-title="吾丧我"><i class="fab fa-evernote fa-fw" aria-hidden="true"></i></a></span>
            </div>
        </div>
    </div>

    <div class="post-info-more">
        <section class="post-tags"><i class="fas fa-tags fa-fw" aria-hidden="true"></i>&nbsp;<a href="/tags/advaita/">Advaita</a></section>
        <section>
            <span><a href="javascript:void(0);" onclick="window.history.back();">返回</a></span>&nbsp;|&nbsp;<span><a href="/">主页</a></span>
        </section>
    </div>

    <div class="post-nav"><a href="/2024-09-02-sati/" class="prev" rel="prev" title="每一个思想都在与自身对立"><i class="fas fa-angle-left fa-fw" aria-hidden="true"></i>每一个思想都在与自身对立</a>
            <a href="/2024-09-24-tathata/" class="next" rel="next" title="提出问题，但不去寻求答案">提出问题，但不去寻求答案<i class="fas fa-angle-right fa-fw" aria-hidden="true"></i></a></div>
</div>
<div id="comments"><div id="valine" class="comment"></div><noscript>
                Please enable JavaScript to view the comments powered by <a href="https://valine.js.org/">Valine</a>.
            </noscript></div></article></div>
            </main><footer class="footer">
        <div class="footer-container"><div class="footer-line">由 <a href="https://gohugo.io/" target="_blank" rel="noopener noreffer" title="Hugo 0.82.0">Hugo</a> 强力驱动 | 主题 - <a href="https://github.com/dillonzq/LoveIt" target="_blank" rel="noopener noreffer" title="LoveIt 0.2.10"><i class="far fa-kiss-wink-heart fa-fw" aria-hidden="true"></i> LoveIt</a>
                </div><div class="footer-line" itemscope itemtype="http://schema.org/CreativeWork"><i class="far fa-copyright fa-fw" aria-hidden="true"></i><span itemprop="copyrightYear">2019 - 2025</span><span class="author" itemprop="copyrightHolder">&nbsp;<a href="https://111hunter.github.io" target="_blank">寂</a></span>&nbsp;|&nbsp;<span class="license"><a rel="license external nofollow noopener noreffer" href="https://creativecommons.org/licenses/by-nc/4.0/" target="_blank">CC BY-NC 4.0</a></span></div>
        </div>
    </footer></div>

        <div id="fixed-buttons"><a href="#" id="back-to-top" class="fixed-button" title="回到顶部">
                <i class="fas fa-arrow-up fa-fw" aria-hidden="true"></i>
            </a><a href="#" id="view-comments" class="fixed-button" title="查看评论">
                <i class="fas fa-comment fa-fw" aria-hidden="true"></i>
            </a>
        </div><link rel="stylesheet" href="/lib/valine/valine.min.css"><link rel="stylesheet" href="/lib/lightgallery/lightgallery.min.css"><link rel="stylesheet" href="/lib/katex/katex.min.css"><link rel="stylesheet" href="/lib/katex/copy-tex.min.css"><link rel="stylesheet" href="/lib/cookieconsent/cookieconsent.min.css"><script type="text/javascript" src="/lib/valine/Valine.min.js"></script><script type="text/javascript" src="/lib/autocomplete/autocomplete.min.js"></script><script type="text/javascript" src="/lib/lunr/lunr.min.js"></script><script type="text/javascript" src="/lib/lunr/lunr.stemmer.support.min.js"></script><script type="text/javascript" src="/lib/lunr/lunr.zh.min.js"></script><script type="text/javascript" src="/lib/lazysizes/lazysizes.min.js"></script><script type="text/javascript" src="/lib/lightgallery/lightgallery.min.js"></script><script type="text/javascript" src="/lib/lightgallery/plugins/lg-thumbnail.min.js"></script><script type="text/javascript" src="/lib/lightgallery/plugins/lg-zoom.min.js"></script><script type="text/javascript" src="/lib/clipboard/clipboard.min.js"></script><script type="text/javascript" src="/lib/sharer/sharer.min.js"></script><script type="text/javascript" src="/lib/katex/katex.min.js"></script><script type="text/javascript" src="/lib/katex/auto-render.min.js"></script><script type="text/javascript" src="/lib/katex/copy-tex.min.js"></script><script type="text/javascript" src="/lib/katex/mhchem.min.js"></script><script type="text/javascript" src="/lib/cookieconsent/cookieconsent.min.js"></script><script type="text/javascript">window.config={"code":{"copyTitle":"复制到剪贴板","maxShownLines":100},"comment":{"valine":{"appId":"GzB2bXSslsgmFj2g6hS3EPH8-gzGzoHsz","appKey":"gK3L6a7r80578qujBez4FH6C","avatar":"mp","el":"#valine","emojiCDN":"https://cdn.jsdelivr.net/npm/emoji-datasource-google@14.0.0/img/google/64/","emojiMaps":{"100":"1f4af.png","alien":"1f47d.png","anger":"1f4a2.png","angry":"1f620.png","anguished":"1f627.png","astonished":"1f632.png","black_heart":"1f5a4.png","blue_heart":"1f499.png","blush":"1f60a.png","bomb":"1f4a3.png","boom":"1f4a5.png","broken_heart":"1f494.png","brown_heart":"1f90e.png","clown_face":"1f921.png","cold_face":"1f976.png","cold_sweat":"1f630.png","confounded":"1f616.png","confused":"1f615.png","cry":"1f622.png","crying_cat_face":"1f63f.png","cupid":"1f498.png","dash":"1f4a8.png","disappointed":"1f61e.png","disappointed_relieved":"1f625.png","dizzy":"1f4ab.png","dizzy_face":"1f635.png","drooling_face":"1f924.png","exploding_head":"1f92f.png","expressionless":"1f611.png","face_vomiting":"1f92e.png","face_with_cowboy_hat":"1f920.png","face_with_hand_over_mouth":"1f92d.png","face_with_head_bandage":"1f915.png","face_with_monocle":"1f9d0.png","face_with_raised_eyebrow":"1f928.png","face_with_rolling_eyes":"1f644.png","face_with_symbols_on_mouth":"1f92c.png","face_with_thermometer":"1f912.png","fearful":"1f628.png","flushed":"1f633.png","frowning":"1f626.png","ghost":"1f47b.png","gift_heart":"1f49d.png","green_heart":"1f49a.png","grimacing":"1f62c.png","grin":"1f601.png","grinning":"1f600.png","hankey":"1f4a9.png","hear_no_evil":"1f649.png","heart":"2764-fe0f.png","heart_decoration":"1f49f.png","heart_eyes":"1f60d.png","heart_eyes_cat":"1f63b.png","heartbeat":"1f493.png","heartpulse":"1f497.png","heavy_heart_exclamation_mark_ornament":"2763-fe0f.png","hole":"1f573-fe0f.png","hot_face":"1f975.png","hugging_face":"1f917.png","hushed":"1f62f.png","imp":"1f47f.png","innocent":"1f607.png","japanese_goblin":"1f47a.png","japanese_ogre":"1f479.png","joy":"1f602.png","joy_cat":"1f639.png","kiss":"1f48b.png","kissing":"1f617.png","kissing_cat":"1f63d.png","kissing_closed_eyes":"1f61a.png","kissing_heart":"1f618.png","kissing_smiling_eyes":"1f619.png","laughing":"1f606.png","left_speech_bubble":"1f5e8-fe0f.png","love_letter":"1f48c.png","lying_face":"1f925.png","mask":"1f637.png","money_mouth_face":"1f911.png","nauseated_face":"1f922.png","nerd_face":"1f913.png","neutral_face":"1f610.png","no_mouth":"1f636.png","open_mouth":"1f62e.png","orange_heart":"1f9e1.png","partying_face":"1f973.png","pensive":"1f614.png","persevere":"1f623.png","pleading_face":"1f97a.png","pouting_cat":"1f63e.png","purple_heart":"1f49c.png","rage":"1f621.png","relaxed":"263a-fe0f.png","relieved":"1f60c.png","revolving_hearts":"1f49e.png","right_anger_bubble":"1f5ef-fe0f.png","robot_face":"1f916.png","rolling_on_the_floor_laughing":"1f923.png","scream":"1f631.png","scream_cat":"1f640.png","see_no_evil":"1f648.png","shushing_face":"1f92b.png","skull":"1f480.png","skull_and_crossbones":"2620-fe0f.png","sleeping":"1f634.png","sleepy":"1f62a.png","slightly_frowning_face":"1f641.png","slightly_smiling_face":"1f642.png","smile":"1f604.png","smile_cat":"1f638.png","smiley":"1f603.png","smiley_cat":"1f63a.png","smiling_face_with_3_hearts":"1f970.png","smiling_imp":"1f608.png","smirk":"1f60f.png","smirk_cat":"1f63c.png","sneezing_face":"1f927.png","sob":"1f62d.png","space_invader":"1f47e.png","sparkling_heart":"1f496.png","speak_no_evil":"1f64a.png","speech_balloon":"1f4ac.png","star-struck":"1f929.png","stuck_out_tongue":"1f61b.png","stuck_out_tongue_closed_eyes":"1f61d.png","stuck_out_tongue_winking_eye":"1f61c.png","sunglasses":"1f60e.png","sweat":"1f613.png","sweat_drops":"1f4a6.png","sweat_smile":"1f605.png","thinking_face":"1f914.png","thought_balloon":"1f4ad.png","tired_face":"1f62b.png","triumph":"1f624.png","two_hearts":"1f495.png","unamused":"1f612.png","upside_down_face":"1f643.png","weary":"1f629.png","white_frowning_face":"2639-fe0f.png","white_heart":"1f90d.png","wink":"1f609.png","woozy_face":"1f974.png","worried":"1f61f.png","yawning_face":"1f971.png","yellow_heart":"1f49b.png","yum":"1f60b.png","zany_face":"1f92a.png","zipper_mouth_face":"1f910.png","zzz":"1f4a4.png"},"enableQQ":false,"highlight":true,"lang":"zh-cn","pageSize":10,"placeholder":"欢迎讨论交流","recordIP":true,"visitor":true}},"cookieconsent":{"content":{"dismiss":"同意","link":"了解更多","message":"本网站使用 Cookies 来改善您的浏览体验."},"enable":true,"palette":{"button":{"background":"#f0f0f0"},"popup":{"background":"#1aa3ff"}},"theme":"edgeless"},"lightgallery":true,"math":{"delimiters":[{"display":true,"left":"$$","right":"$$"},{"display":true,"left":"\\[","right":"\\]"},{"display":true,"left":"\\begin{equation}","right":"\\end{equation}"},{"display":true,"left":"\\begin{equation*}","right":"\\end{equation*}"},{"display":true,"left":"\\begin{align}","right":"\\end{align}"},{"display":true,"left":"\\begin{align*}","right":"\\end{align*}"},{"display":true,"left":"\\begin{alignat}","right":"\\end{alignat}"},{"display":true,"left":"\\begin{alignat*}","right":"\\end{alignat*}"},{"display":true,"left":"\\begin{gather}","right":"\\end{gather}"},{"display":true,"left":"\\begin{CD}","right":"\\end{CD}"},{"display":false,"left":"$","right":"$"},{"display":false,"left":"\\(","right":"\\)"}],"strict":false},"search":{"highlightTag":"em","lunrIndexURL":"/index.json","lunrLanguageCode":"zh","lunrSegmentitURL":"/lib/lunr/lunr.segmentit.js","maxResultLength":10,"noResultsFound":"没有找到结果","snippetLength":50,"type":"lunr"}};</script><script type="text/javascript" src="/js/theme.min.js"></script></body>
</html>
